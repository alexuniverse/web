---
layout: page
title: Rólam
permalink: /about/
---

A blogot számos okból kifolyólag éreztem szükségesnek létrehozni, ezek közül néhányat szeretnék csak röviden megemlíteni.

Néhányan, akik ismernek tudják, hogy a számítástechnika világába már egész fiatalon belecsöppentem és számos területét nagyon érdekesnek tartom. Tehát leginkább a számomra izgalmas területekről fogok irományokat megosztani.

Tanulmányaimat jelen pillanatban az Óbudai Egyetem Kandó karán végzem, ahol villamosmérnöknek tanulok jelenleg. Fontosnak tartom megemlíteni, hogy ez a mérnöki tudomány rendelkezik a legtöbb szakiránnyal, illetve specializációval, ez is mutatja, hogy mennyire széleskörű tudással rendelkeznek a világ villamosmérnökei.

Megemlíteném még, hogy a fizika tudományterületét is nagyon izgalmasnak tartom habár mostanában kevésbé engedi az időm, hogy mélyebben beleássam magam, de alkalmankként számos érdekes elmélettel és természeti törvényszerűséggel lehet szembefutni a fizikában. A fizika tudományának számos szintje van, így mindenki képes megtalálni a látott természeti jelenségeknek a tudományos magyarázatát a saját műveltségének megfelelő szinten, így mindenki képes megérteni, hogy mi miért és hogyan történik.

Visszakanyarodva a lényegre még nagyon szeretném, hogy tudják az olvasók, hogy ezt az erőforrást saját magam fejlesztésére gondolva hoztam létre, így tisztelettel fogadom a kritikákat, illetve bármilyen javaslatot vagy területet amivel érdemes foglalkozni.
